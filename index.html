<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=, initial-scale=1.0">
    <title>Document</title>
</head>
<body>
    <h1><strong>MICHELA MURGIA</strong></h1>
    <img src="static/Images/michelamurgia.jpeg" alt="" width="500">
 <h1><i>Biografia</i></h1>
<h2><u>Primi anni</u></h2>
<p>Michela Murgia ha frequentato l'istituto tecnico commerciale. Dopo il diploma ha frequentato l'Istituto di Scienze Religiose della Diocesi di Oristano. Fra le varie esperienze lavorative svolte prima di dedicarsi all'attività di scrittrice, rientrano quella di insegnante di religione nelle scuole, per sei anni, di venditrice di multiproprietà, di operatrice fiscale, di dirigente amministrativa in una centrale termoelettrica e quella di portinaia notturna. Nel suo primo libro, "Il mondo deve sapere", dapprima concepito e praticato come un blog, ha raccontato in chiave satirica la realtà degli operatori di telemarketing all'interno del call center di un'importante multinazionale. Dal libro è stata tratta l'opera teatrale "Il mondo deve sapere" (di David Emmer, con Teresa Saponangelo) e ha ispirato la sceneggiatura del film "Tutta la vita davanti" di Paolo Virzì. </p>
<h2><u>Attivismo</u></h2>
<p>Nel settembre 2010 ha dichiarato in un'intervista al Corriere della Sera di "auspicare l'indipendenza della Sardegna". Ha sostenuto come simpatizzante dapprima il movimento <Strong>iRS - Indipendentzia Repubrica de Sardigna</Strong>, e in seguito il partito indipendentista ProgReS - Progetu Repùblica de Sardigna. Si presenta come candidata presidente alle elezioni regionali sarde del 2014 e arriva terza con il 10% circa delle preferenze, non ottenendo quindi il seggio in Consiglio regionale. Alle elezioni europee del 2019 sostiene la Sinistra, lista che comprende Sinistra Italiana, Rifondazione Comunista, L'Altra Europa con Tsipras, Convergenza Socialista, Partito del Sud e Transform! Italia. La lista ottiene l'1,75% dei voti validi e nessun seggio. Ha criticato duramente le posizioni di Giorgia Meloni, sostenendo che non basta essere una donna per essere femminista. In particolare si è espressa sulla richiesta della premier di essere chiamata "il" presidente anziché "la".</p>
<h2><u>Vita privata</u></h2>
<p>Michela Murgia è stata sposata dal 2010 al 2014 con Manuel Persico, informatico bergamasco. Ha avuto un tumore renale dal 2014 al 2016 e poi nuovamente negli ultimi venti mesi di vita. Il 15 luglio 2023, a seguito dell'aggravarsi delle sue condizioni di salute, ha sposato in articulo mortis l'attore e regista Lorenzo Terenzi, anche come atto di denuncia delle carenze legislative italiane sulle coppie di fatto. Non ha mai avuto figli naturali, ma diversi figli adottivi, chiamati "figli d'anima" (fillus de anima in sardo) secondo un'espressione da lei usata nelle sue opere. Michela Murgia si definiva cattolica. Era orgogliosa della sua ampia biblioteca; inoltre, era una grande fan dell'opera di J.R.R. Tolkien e della cultura K-pop, in particolare del gruppo musicale sudcoreano BTS.</p>
<h2><u>Opere</u></h2>
<p><i>il mondo deve sapere</i></p>
<p><i>Accabadora</i></p>
<p><i>Chirù</i></p>
<p><i>Tre ciotole. Rituali per un anno di crisi</i></p>
</body>
</html>